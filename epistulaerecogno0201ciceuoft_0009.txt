PRAEFATIO

CICERONEM de epistulis suis edendis adhuc viventem
cogitasse ipse nobis indicium fecit (ad Att. xvi. 5. 5), sed
quo minus propositum exsequeretur praematura mors pro-
hibuit. Sed Atticus, Ciceronis familiarissimus, homo dili-
gens ordinisque conservandi studiosus, summa cura multas
amici epistulas in thesauris suis custodiebat quarum un-
decim volumina iam viderat Nepos <Ate 16) et quodam
modo excusserat. Tamen vix credibile est Atticum ipsum
has epistulas edidisse: parum enim gloriae et honoris
Ciceroni adferre poterant apud homines nuper in eisdem
rebus publicis versatos, et vix veri simile est hominem illum
qui tantam rebus curam impendebat plurimarum epistu—
larum ordinem tam negligenter (quod quidem ad tempus
quo quaeque data sit attinet) quam in libris traditur con-
stituturum fuisse. Itaque Fridericus Leo, vir doctissimus ¹,
iure statuere videtur multis annis post Attici mortem, iam
Augusto et Tiberio mortuis, Attici volumina in manus
redactoris cuiusdam venisse, qui demptis postremi anni
vitae Ciceronis epistulis et fortasse additis aliis quae postea
inventae erant sedecim voluminum quae nobis hodie restant
corpus explevit. Insigni porro doctrina statuit Leo circiter
annum sexagesimum post Christum natum hoc opus per-
fectum esse et Epistulas ad Atticum publici iuris factas
esse: nam Asconius, indagator rerum ad Ciceronem perti·
nentium indefessus, qui scripsit circa quintum et quinqua-

¹ Die Publikation von Ciceros Bricsen an Atticus in ‘N achrichten der
phil. hist. Klasse der K. Gesellschaft der wissenschaften zu Gottingen'

1895.

