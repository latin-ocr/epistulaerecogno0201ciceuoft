EPP. AD ATTICVM VIII. xii

consilia3 quibus si paruissem, tristitiam illorum temporum
non subissem. Memini quid mihi tum suaseris per Theo-
phanem, per Culleonem, idque saepe ingemiscens sum
recordatus. Qua re nunc saltem ad illos calculos rever-

5 tamur quos tum abiecimus, ut non solum gloriosis consiliis
utamur sed etiam paulo salubrioribus. Sed nihil praescribo ,·
accurate velim perscribas tuam ad me sententiam. Volo 6
etiarn exquiras quam dlligentissime poteris (habebis autem
per quos possis) quid Lentulus noster, quid Domitius agat,

10 quid acturus sit, quem ad modum nunc se gerant, num
quem accusent. num quoi suscenseant— quid dico num quoi?
num Pompeio. Omnino culpam omnem Pompeius in
Domitium confert, quod ipsius litteris cognosci potest
quarum exemplum ad te misi. Haec igitur videbis et,

15 quod ad te ante scripsi, Demetri Magnetis librum quem
ad te misit de concordia velim mihi mittas.

A.

Scr. Luceriae xiii aut xii K. Mat-t. a. 705 (49).

CN. MAGNVS PROCOS. S. D. C. MARCELLO
20 L. LENTVLO COSS.

Ego quod existimabam dispersos nos neque rei publicae 1
utilis neque nobis praesidio esse posse, idcirco ad L. Do-
mitium litteras misi, primum uti ipse cum omni copia ad
nos veniret3 si de se dubitaret, ut cohortis xvnn quae

25 ex Piceno ad me iter habebant ad nos mitteret. Quod
veritus sum facturn est ut Domitius implicaretur et neque
ipse satis firmus esset ad castra facienda, quod meas xvnu
et suas ΧΠ cohortis tribus in oppidis distributas haberet
(narn partim Albae, partim Sulmone conlocavit) neque se,

30 si vellet, expedire posset.

26 et Madvig: ut Μ1 ; del. M2 29 se add. L (marg.)

 

