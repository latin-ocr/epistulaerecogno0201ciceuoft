PRAEFATIO

Lambini et Bosi ex Z adnotationibus summa diligentia
et subtili iudicio disseruit Lehmann (op. cit. pp. 85-118)
ubi quo pretio adnotationes singulae aestimandae sint mon—
stravit. Lectiones a Lambino ex Z nominatim prolatae
(Zs) et in editione prima1 et in editione secunda² certae sunt
codicis lectiones: lectiones ex vetere codice (v. a), quem
plurimis locis³ Z fuisse veri simillimum est, in marginem
editionis secundae translatae, ubicumque cum L (marg.)⁴
coniunctae sunt, paene certae, cum Lambinus plurimi Z
fecerit: lectiones v. c. solae, quamquam ut ex Z hauriantur
fieri potest, tamen sunt minoris fidei: sed lectiones siglo
L (marg.) solo notatae et Lamb. (textus editionis Lambinia-
nae vel Lambini coniecturae) valde incertae, cum Lambinus
in coniecturis faciendis et textui obtrudendis sibi valde
indulgeret. De Bosi ingenio mendaci satis omnibus noto
non est quod loquamur: sed eum in lectionibus Tornesiani
tradendis plerumque magna religione (in editione sua anni
1580) egisse docuit Clark (op. cit. p. 198)3 neque aliter
iudicaverat Lehmann (op. cit. p. 112), qui lectionibus ex
Z a Bosio prolatis (Zb), si aliis testibus velut Zl vel v. c.
et L (marg.) vel v. c. vel C vel Crat. vel W vel Σ confir-
mantur, credi oportere censuit, Zb solis tamen aliquantum
diffidendum ⁵. Tali modo cum adnotationes singulae de
Z aestimandae sint, et cum Lambinus et Bosius (qui Z
plurimi habebant) lectiones graviores omnis diligenter adtu—
lisse videantur (cf. Clark op. cit. p. 207), quae fuerit indoles
codicis cognoscere possumus. Epistulas ad Atticum solas

¹ Ed. prima prodiit 1565, 1566.

² Ed. secunda prodiit 1572, et repetita suit 1577, 1580 (haec mihi

praesto erat), 1581, 1584 ab aliis post mortem Lambini (1572) curata.

³ Sed non omnibus vid. adn. ad xvi. 15. 5.

4 Quae nota indicat in editione secunda hanc lectionem a Lambino
approbatam fuisse.

⁵ Interdum, ubi propter Lambini et Bosi consensionem nulla esse
potest dubitatio quae codicis Tornesiani suerit lectio, siglo Z solo usus
sum.

