III. x M. TVLLI CICERONIS

ne viderem, ne aut illius luctum squaloremque aspicerem
aut me quern ille florentissimum reliquerat perditum illi
adflictumque offerrem. Mitto cetera intolerabilia; etenim
fletu impedior. Hic utrum tandem sum accusandus quod
doleo, an quod commisi ut haec non aut retinerem, quod ·
facile fuisset nisi intra parietes meos de mea pernicie con-
silia inirentur, aut certe vivus non amitterem?

3 Haec eo scripsi ut potius relevares me, quod facis, quam
ut castigatione aut obiurgatione dignum putares> eoque ad
te minus multa scribo quod et maerore impedior et quod
exspectem istinc magis habeo quam quod ipse scribam.
Quae si erunt adlata, faciam te consili nostri certiorem. Tu,
ut adhuc fecisti, quarn plurimis de rebus ad me velim
scribas, ut prorsus ne quid ignorem. Data X1111 Kal.
Quintilis Thessalonicae.

XI Ser. Thessalonicae iv K. Quini. a. 696 (58).

CICERO ATTICO SAL.

1 Me et tuae litterae et quidam boni nuntii, non optimis
tamen auctoribus, et exspectatio vestrarum litterarum et
quod tibi ita placuerat adhuc Thessalonicae tenebat. Si
accepero litteras quas exspecto, si spes erit ea quae rumori-
bus adserebatur, ad te me conferam3 si non erit, faciam

2 te certiorem quid egerim. Tu me, ut facis, opera, consilio,
gratia iuva; consolari iam desine, obiurgare vero noli;
quod cum facis, ut ego tuum amorem et dolorem desidero! 2
quem ita adfectum mea aerumna esse arbitror ut te ipsum
consolari nemo possit. Quintum fratrem optimum huma·
nissimumque sustenta. Ad me obsecro te ut omnia certa
perscribas⁸ Data 1111 Kal. Quintilis.

5 non aut Madvig: aut non Μ 7 non om. Crat. ρο
tenebat M¹ Rau: -bant M² Bffl'lcr 23 te certiorem om. M¹

